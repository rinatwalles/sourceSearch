שער תשובה סימן א 
שובו בנים שובבים ארפא משובותיכם. 
שאל רבי מתיא חרש את רבי אלעזר בן עזריא שמעת ד' חלוקי כפרה שהיה רבי ישמעאל דורש אמר לו ג' הם ותשובה עם כל אחת ואחת עבר אדם על מצות עשה ועשה תשובה אינו זז משם עד שמוחלין לו שנאמר שובו בנים שובבים ארפא משובתכם עבר אדם על מצות לא תעשה ועשה תשובה תשובה תולה ויום כפור מכפר שנא' כי ביום הזה יכפר עליכם: עבר אדם על כריתות ומיתות ב"ד ועשה תשובה תשובה וי"כ תולין ויסורין ממרקין שנאמר ופקדתי בשבט פשעם ובנגעים עונם: עבר אדם על חילול השם תשובה ויום כיפור ויסורין תולין ומיתה ממרקת שנאמר ונגלה באזני ה' אם יכופר לכם העון הזה עד תמותון: אמר רבא היכי דמי חילול השם כגון אנא דשקילנא בישרא מטבחא ולא יהיבנא דמי לאלתר: והני מילי באתרא דתבעי אבל באתרא דלא תבעי לא עכ"ל: 
@11אתה @33בן אדם קום והקיץ משנת תרדימתך מה לך נרדם בקציר בן מביש העיר' והקיצ"ה בחייך ותקם בעוד לילה ברון יחד כוכבי בוקר ושחר שנאמר הילדות נכון מוצאו ושומרי הבית האנושי בעודם חזקים אף בריא"ים יטריחו בהשתדלות צרכי הבית עד אשר לא תחשך שמש ומגן סתרך תראי ונהרת ותפקחנה עיני שכלך ותדע כי עירום אתה ערום ממצוה ועריה ממעשים טובים ואין לבוש צדק בקרבך כי נטבעת במצולות טיט היון הלא הוא חומר יצרך המשיאך במשאות שוא ומדוחים כי בקש להדיחך מדחי אל דחי בלך ושוב עד יבושת המים מי נח מי מנוחות אשר ינהלוך ושבו העבים אחר נשמות חומרך וזאת העצה אשר יעץ עליך ישא ביום ההוא לא תהיה חובש כחובשי עצמן בבתי מדרשות כי אם בבית היין משכיני אחריך נרוצה אל הבאים לחקור ממסך ואזהו מקומן של זובחי זבחים הרוג בקר ושחוט צאן ואכלת ושבעת ורם לבבך ושכחת אומר בשדה ראש הפסגה אמרו' ה' טהורות עומדו' לעד. ואתה בן אדם עד כמה תשעה בדברי שקר ותפן אל רופאי אליל הלא כרפאם לישראל ונגלה רעתם ועונם בקהל כי יבקשו לעונך ולחטאתך ידרושו דרוש וקבל שכר בעולם הזה להנחילך לעולם הבא ירחי שוא ולילות עמל יזרעו לך און יקצורו. ואם בעל נפש אתה קומי ולכי לך עורי עורי לבשי צדקה כשריון קשקשים התנערי מעפרות החומר ותכנס נדחי הנשמה העלובה והשב את שבותה ומשובתה כי תשוב אל ה' בכל לבבך אלא החכם עיניו בראשו להסתכל מה תהא בסופו כי טוב לענים לראות באחרית דבר מבראשיתו וטוב לזכור יום המות מיום הולדו אשר הרה עמל וילד שקר כי סוף דבר הכל נשמע ונעשה מטוב ועד רע באשר הוא שם קץ לחשך העולם האפל הזה ארץ מאפיליה אשר בין לילה היה ובין לילה אבד כל חסיד מן הארץ עד שיפוח הרוח ונסו הצללים צל ימיהם עלי ארץ ויסעו מצלמונה ויחנו במתקה במקום מתוק וטוב בעולם הבהיר בכן טוב לגבר כי ישא עול עולה של תשובה בנעוריו בעוד שעשועי הילדות והבחרות קיימין והיא התשובה המובחרת היא המגביהי לשבת יוצר"ה עד כסא הכבוד לישב במושב אלהים אשר שם היד הפשוטה מקבלת השבים ועל תשובה כזו ארז"ל שאפילו צדיקים גמורים אין יכולין לעמוד במחיצתו. ואם באלה לא יוסר ולא יגאל באלו הימים חלפו הלכו למו יעלה בתוהו יליל ישימון ויאבדו דרך המוסר ויהיו אצלו אמון עלי תול"עת חט"א שני אדמי עונות מפני"נים ויהי לפנינה ילדים תולדותיהן כיוצא בהן פרי רע ומר עושה שורש פורה ראש עושה כף רמיה. ולחנה אין לה ולד להאי נשמתה עלובתא אשר חנ"ן אותך אלהים בה לא הולידה תולדותיהן של צדיקים מ"ט כי עקרה היא מרחם משחר והרי עברו ימי הבחרות והילדות שנאמר מלוכלכים
